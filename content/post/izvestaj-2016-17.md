+++
title = "Izveštaj za 2016/17. godinu"
date = "2017-05-30"
tags = ["obaveštenje"]
draft = false
author = "sekcija"
+++

**Izveštaj sekcije primenjene fizike i elektronike Gimnazije “Jovan Jovanović Zmaj” za školsku 2016 / 17. godinu.**


## Predavanja
U školskoj godini je održano trideset šest predavanja podeljenih u osam oblasti: 

1. osnove elektrotehnike,
2. analogna elektronika,
3. digitalna elektronika,
4. arhitektura računara,
5. mikrokontroleri,
6. automatika,
7. obrada signala,
8. mašinsko učenje.

Predavanja su držana od strane starijih učenika koji su polaznici seminara primenjene fizike i elektronike u Istraživačkoj stanici Petnici, kao i bivših polaznika seminara koji studiraju na Fakultetu tehničkih nauka u Novom Sadu. Saradnja sa studentima fakulteta je ostvarena kako bi sva predavanja držao neko stručan iz te oblasti.


## Projekti
Na sekciji, pored predavanja, učenici su imali mogućnost da rade na samostalnim istraživačkim projektima. Završeno je pet projekata:

* Edukativni osmobitni procesor,
* Elektro-mehanički model planetarnog sistema,
* Ultrazvučna igra Pong,
* Robot koji prati crnu liniju,
* Analogni karaoke filtar.


## Javna izlaganja
Učenički projekti sekcije su izlagani na:

   * festivalu nauke “Da(j)te se na znanje” Prve kragujevačke gimnazije,
   * festivalu nauke “Tragom Milutina Milankovića” 
na Prirodno-matematičkom fakultetu u Kragujevcu,
   * konferenciji “CINK” (eng. ZINC) na rektoratu Univerziteta u Novom Sadu,
   * festivalu “Mejker Fest” (eng. Maker Fest) u Novom Sadu.


## Takmičenja
U saradnji sa istoimenim sekcijama Matematičke gimnazije u Beogradu, Prve kragujevačke gimnazije u Kragujevcu i Gimnazije “Sveti Sava” u Požegi, organizovano je takmičenje iz primenjene fizike i elektronike.

### Sekcijsko takmičenje
Sekcijsko tamičenje je održano 3. maja 2017. godine. Na takmičenju je učestvovalo četiri učenika. Prvo mesto je osvojio Lazar Pajović-Đurović, drugo mesto je osvojio Srđan radović, a treće mesto je osvojio Predrag Ožegović.

### Državno takmičenje
Državno takmičenje je održano 27. maja 2017. godine u Matematičkoj gimnaziji u Beogradu. Na tačmičenju je učestvovalo trinaest učenika sa prethodno navedenih sekcija. Srđan Radović i Predrag Ožegović, učenici Gimnazije “Jovan Jovanović Zmaj”, su osvojili redom drugu i treću nagradu.